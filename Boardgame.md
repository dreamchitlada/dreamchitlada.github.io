เมื่อวันที่ 20 มกราคม 2568 เวลา 10:00 น. ณ อาคาร 17 มหาวิทยาลัยเกษตรศาสตร์ วิทยาเขตศรีราชา กลุ่มนิสิตจากสาขาวิชาวิทยาการคอมพิวเตอร์ภายใต้ชื่อ “CSG” 
ได้จัดกิจกรรมเพื่อส่งเสริมความเข้าใจและพัฒนาทักษะด้านความมั่นคงปลอดภัยไซเบอร์ให้กับนิสิตคณะวิทยาการจัดการ สาขาการบัญชี โดยใช้บอร์ดเกมที่พัฒนาโดยสำนักงานคณะกรรมการการรักษาความมั่นคงปลอดภัยไซเบอร์แห่งชาติ (สกมช.) เป็นเครื่องมือหลัก
โดยในกิจกรรมครั้งนี้ทางกลุ่มผู้จัดได้ขออนุญาตผู้เข้าร่วมถ่ายภาพและวิดีโอเพื่อบันทึกกิจกรรมดังกล่าว ซึ่งผู้เข้าร่วมกิจกรรมมีจำนวนทั้งหมด 3 คน แบ่งเป็นนิสิตจากมหาวิทยาลัยบูรพา 1 คน และตัวแทนสมาชิกจากกลุ่มผู้จัดทำอีก 2 คน
ตลอดการเล่นบอร์ดเกม นอกจากจะได้รับความสนุกสนานแล้ว ยังมีการพูดคุยแลกเปลี่ยนความคิดเห็นในประเด็นที่เกี่ยวข้องกับความมั่นคงปลอดภัยไซเบอร์ เช่น หลักปฏิบัติตามมาตรฐาน เป็นต้น โดยบรรยากาศของกิจกรรมเต็มไปด้วยความเป็นกันเอง แต่แฝงไปด้วยสาระความรู้ที่มีคุณค่า
กิจกรรมในครั้งนี้เป็นตัวอย่างที่ดีของการนำเกมมาใช้ในเชิงสร้างสรรค์ เพื่อสร้างความตระหนักรู้ด้านไซเบอร์ให้กับสังคม และเป็นเครื่องมือสำคัญที่ช่วยกระตุ้นความสนใจในประเด็นที่เกี่ยวข้องกับความปลอดภัยบนโลกออนไลน์ได้อย่างมีประสิทธิภาพ
